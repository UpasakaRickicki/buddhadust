<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>AN 7 59a: Be Not Afraid of Good Deeds</title>
</head>

<body>

<p class="ctr"><img src="../../../../resources/images/anguttarapage.jpg" height="36" width="333" alt="Aŋguttara Nikāya"></p>

<hr />

<p class="ctr f2">[<a href="../../../../sitemap.html">Site Map</a>]&nbsp;&nbsp;[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Aŋguttara Nikāya<br />
					Sattaka Nipāta</h4>

					<h4 class="ctr"><a href="../../../../backmatter/indexes/sutta/an/idx_07_sattakanipata.htm#p59a">Sutta 59a</a></h4>

					<h4 class="ctr">Māpuññabhāyi Suttaɱ</h4>

					<h1>Be Not Afraid of Good Deeds</h1>

					<p class="ctr">Translated from the Pali</p>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1" href="../../../../dhamma-vinaya/pali/an/07_sevens/an07.058.pali.bd.htm#p59a.1">1</a>][<a href="../../../../dhamma-vinaya/pts/an/07_sevens/an07.058.hare.pts.htm#p1">pts</a>]</span> I H<span class="f2"><b>EAR</b></span> T<span class="f2"><b>ELL:</b></span></p>

					<p class="f4">Once upon a time Bhavaga, <a href="../../../../backmatter/appendixes/buddhas_india/buddhas_india.htm#bhagga">Bhagga-land</a> revisiting,<br />
					Mount Crocodile, Deer Park.</p>

					<p class="f4">There he said this to the beggars gathered round:</p>

					<p class="f4">Mā bhikkhave, puññānaɱ bhayittha.|| ||</p>

					<p class="f4">Sukhassetaɱ bhikkhave,||<br />
					adhivacanaɱ yad idaɱ puññanti.|| ||</p>

					<p class="f4">1. Abhijānāmi kho panāhaɱ bhikkhave, dīgha-rattaɱ katānaɱ puññānaɱ dīgha-rattaɱ iṭṭhaɱ kantaɱ manāpaɱ vipākaɱ paccanubhūtaɱ.|| ||</p>

					<p class="f4">Sattavassāni mettaɱ cittaɱ bhāvesiɱ.|| ||</p>

					<p class="f4">Sattavassāni mettaɱ cittaɱ bhāvetvā sattasaɱvaṭṭhavivaṭṭakappe nayimaɱ lokaɱ punarāgamāsiɱ. Saɱvaṭṭamānassudāhaɱ bhikkhave,||<br />
					loke ābhassarūpago homi.|| ||</p>

					<p class="f4">Vivaṭṭamāne loke suññaɱ Brahma-vimānaɱ upapajjāmi.|| ||</p>

					<p class="f4">Tatra sudaɱ bhikkhave,||<br />
					(sattakkhattuɱ) Brahmā homi Mahā-Brahmā abhibhū anabhibhūto aññadatthu daso vasavattī.|| ||</p>

					<p class="f4">Chattiɱsakkhattuɱ kho panāhaɱ bhikkhave Sakko ahosiɱ devānamindo.|| ||</p>

					<p class="f4">Anekasatakkhattuɱ rājā ahosiɱ cakkavatti dhammiko dhammarājā cāturanto vijitāvi janapadatthāvariyappatto sattaratanasamannāgato.|| ||</p>

					<p class="f4">Tassa mayhaɱ bhikkhave,||<br />
					imāni sattaratanānī ahesuɱ.|| ||</p>

					<p class="f4">Seyyathīdaɱ:||<br />
					cakkaratanaɱ hatthiratanaɱ assaratanaɱ maṇiratanaɱ itthiratanaɱ gahapatiratanaɱ parināyakaratanameva sattamaɱ.|| ||</p>

					<p class="f4">Parosahassaɱ kho pana me bhikkhave,||<br />
					puttā ahesuɱ sūrā vīraŋgarūpā parasenappamaddanā.|| ||</p>

					<p class="f4">Sohaɱ imaɱ paṭhaviɱ sāgarapariyan taɱ adaṇḍena asatthena dhammena ahivijiya ajjhāvasinti.|| ||</p>

					<p>&nbsp;</p>

					<p class="fp4 ctr">Passa puññānaɱ vipākaɱ kusalānaɱ sukhesino||<br />
					Mettaɱ cittaɱ vībhāvetvā sattavassāni bhikkhave,||<br />
					Satta saɱvaṭṭa- vivaṭṭakappe nayimaɱ lokaɱ punāgamaɱ.|| ||</p>

					<p class="fp4 ctr">Saɱvaṭṭamāne lokambhi homi ābhassarūpago,||<br />
					Vivaṭṭamāne lokambhi suññaɱ brahmūpago ahuɱ.|| ||</p>

					<p class="fp4 ctr">Sattakkhattuɱ Mahā-Brahmā vasavatti tadā ahuɱ.||<br />
					Chattiɱsakkhattuɱ devindo devarajjamakārayiɱ|| ||</p>

					<p class="fp4 ctr">Cakkavatti ahuɱ rājā jambudīpassa issaro||<br />
					Muddhāvasitto khattiyo manussādhipatī ahuɱ.|| ||</p>

					<p class="fp4 ctr">Adaṇḍena asatthena vijeyya paṭhaviɱ imaɱ||<br />
					Asāhasena dhammena samena anusāsiyaɱ.|| ||</p>

					<p class="fp4 ctr">Dhammena rajjaɱ kāretvā asmiɱ paṭhavimaṇḍale||<br />
					Mahaddhane mahābhoge aḍḍhe ajāyisaɱ kule|| ||</p>

					<p class="fp4 ctr">Sabbakāmehi sampanno ratanehi ca sattahi,||<br />
					Buddhā saŋgāhakā loke tehi etaɱ1 sudesitaɱ.|| ||</p>

					<p class="fp4 ctr">Esa hetumahantassa pathavyo yena vuccati.||<br />
					Pahūtavittūpakaraṇo rājā homi patāpavā|| ||</p>

					<p class="fp4 ctr">Iddhimā yasavā homi jambusaṇḍassa issaro.||<br />
					Ko sutvā nappasīdeyya api kaṇhābhijātiyo.|| ||</p>

					<p class="fp4 ctr">Tasmā hi atthakāmena mahattamabhikaŋkhatā||<br />
					Saddhammo garukātabbo saraɱ buddhāna sāsanaɱ.|| ||</p></div>

<p>&nbsp;</p>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
