<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 12: Nidana Samyuttam: Chapter 3. Dasabala Vagga), Sutta 23. The Buddha teaches a variation of the Paticca Samuppada which works back from the elimination of the corrupting influences (āsavas) and he states that there is no destroying the corrupting influences without knowing and seeing this progression." />
<title>SN 2 12 23: Upanisa Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					XII. Nidāna Saɱyutta<br />
					III. Dasabalā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p23">Sutta 23</a></h4>

					<h1>Upanisa Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p><a id="pg29"><span class="f2 g"><b>[29]</b></span></a></p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.023.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.023.than.ati.htm#p1">than</a>][<a href="../../../../dhamma-vinaya/ati/sn/02_nv/sn02.12.023.bodh.ati.htm#p1">bodh 2</a>][<a href="../../../../dhamma-vinaya/wp/sn/02_nv/sn02.12.023.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ Sāvatthiyaɱ-|| ||</p>

					<p class="f4">Jānato ahaɱ bhikkhave,||<br />
					passato asāvānaɱ khayaɱ vadāmi.|| ||</p>

					<p class="f4">No ajānato no apassato.|| ||</p>

					<p class="f4">Kiñ ca bhikkhave jānato kiɱ passato āsavānaɱ khayo hoti?|| ||</p>

					<p class="f4">"Iti rūpaɱ||<br />
					iti rūpassa samudayo||<br />
					iti rūpassa atthaɱgamo.|| ||</p>

					<p class="f4">Iti vedanā,||<br />
					iti vedanāya samudayo,||<br />
					iti vedanāya atthaɱgamo.|| ||</p>

					<p class="f4">Iti saññā,||<br />
					iti saññāya samudayo,||<br />
					ita saññāya atthaɱgamo.|| ||</p>

					<p class="f4">Iti sankhārā,||<br />
					iti sankhārānaɱ samudayo,||<br />
					iti sankhārānaɱ atthaɱgamo.|| ||</p>

					<p class="f4">Iti viññāṇaɱ,||<br />
					iti viññāṇassa samudayo||<br />
					iti viññāṇassa atthaɱgamo" ti.|| ||</p>

					<p class="f4">Evaɱ kho bhikkhave jānato evaɱ passato āsavānaɱ khayo hoti.|| ||</p>

					<p>&nbsp;</p>

					<hr class="hrctr" />

					<p>&nbsp;</p>

					<p class="f4"><a id="pg30"><span class="f2 g"><b>[30]</b></span></a> Yam pissa taɱ bhikkhave,||<br />
					khayasmiɱ khaye ñāṇaɱ,||<br />
					tampi saupanisaɱ vadāmi.|| ||</p>

					<p class="f4">No anupanisaɱ.|| ||</p>

					<p class="f4">Kā ca bhikkhave khaye ñāṇassa upanisā?|| ||</p>

					<p class="f4">Vimuttītissa vacanīyaɱ.|| ||</p>

					<p class="f4">Vimuttimpahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, vimuttiyā upanisā?|| ||</p>

					<p class="f4">Virāgotissa vacanīyaɱ.|| ||</p>

					<p class="f4">Virāgampahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, virāgassa upanisā?|| ||</p>

					<p class="f4">Nibbidātissa vacanīyaɱ.|| ||</p>

					<p class="f4">Nibbidampahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, nibbidāya upanisā?|| ||</p>

					<p class="f4">Yathā-bhūta-ñāṇa-dassanantissa vacanīyaɱ.|| ||</p>

					<p class="f4">Yathā-bhūta-ñāṇa-dassanampahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, yathā-bhūta-ñāṇa-dassanassa upanisā?|| ||</p>

					<p class="f4">Samādhītissa vacanīyaɱ.|| ||</p>

					<p class="f4">Samādhimpahaɱ bhikkhave saupanisaɱ vadāmi.|| ||</p>

					<p class="f4">No anupanisaɱ.|| ||</p>

					<p class="f4">Kā ca bhikkhave, samādhissa upanisā?|| ||</p>

					<p class="f4">Sukhantissa vacanīyaɱ.|| ||</p>

					<p class="f4">Sukhampahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, sukhassa upanisā?|| ||</p>

					<p class="f4">Passaddhītissa vacanīyaɱ.|| ||</p>

					<p class="f4">Passaddhimpahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, passaddhiyā upanisā?|| ||</p>

					<p class="f4">Pītitissa vacanīyaɱ.|| ||</p>

					<p class="f4">Pītimpahaɱ bhikkhave saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave pītiyā upanisā?|| ||</p>

					<p class="f4">Pāmujjantissa vacanīyaɱ.|| ||</p>

					<p class="f4">Pāmujjampahaɱ bhikkhave saupanisaɱ vadāmi.|| ||</p>

					<p class="f4">No anupanisaɱ.|| ||</p>

					<p class="f4">Kā ca bhikkhave, pāmujjassa upanisā?|| ||</p>

					<p class="f4">Saddhātissa vacanīyaɱ.|| ||</p>

					<p class="f4">Saddhampahaɱ bhikkhave,||<br />
					saupanisaɱ vadāmi,||<br />
					no anupanisaɱ.|| ||</p>

					<p class="f4"><a id="pg31"><span class="f2 g"><b>[31]</b></span></a> Kā ca bhikkhave, saddhāya upanisā?|| ||</p>

					<p class="f4">Dukkhantissa vacanīyaɱ.|| ||</p>

					<p class="f4">Dukkhampahaɱ bhikkhave,||<br />
					saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, dukkhassa upanisā?|| ||</p>

					<p class="f4">Jātītissa vacanīyaɱ.|| ||</p>

					<p class="f4">Jātimpahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, jātiyā upanisā?|| ||</p>

					<p class="f4">Bhavotissa vacanīyaɱ.|| ||</p>

					<p class="f4">Bhavampahaɱ bhikkhave,||<br />
					saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, bhavassa upanisā?|| ||</p>

					<p class="f4">Upādānantissa vacanīyaɱ.|| ||</p>

					<p class="f4">Upādānampahaɱ bhikkhave,||<br />
					saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, upādānassa upanisā?|| ||</p>

					<p class="f4">Taṇhātissa vacanīyaɱ.|| ||</p>

					<p class="f4">Taṇhampahaɱ bhikkhave,||<br />
					saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, taṇhāya upanisā?|| ||</p>

					<p class="f4">Vedanātissa vacanīyaɱ.|| ||</p>

					<p class="f4">Vedanampahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, vedanāya upanisā?|| ||</p>

					<p class="f4">Phassotissa vacanīyaɱ.|| ||</p>

					<p class="f4">Phassampahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, phassassa upanisā?|| ||</p>

					<p class="f4">saḷāyatanantissa vacanīyaɱ.|| ||</p>

					<p class="f4">saḷāyatanampahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, saḷāyatanassa upanisā?|| ||</p>

					<p class="f4">Nāmarūpantissa vacanīyaɱ.|| ||</p>

					<p class="f4">Nāmarūpampahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, nāma-rūpassa upanisā?|| ||</p>

					<p class="f4">Viññāṇantissa vacanīyaɱ.|| ||</p>

					<p class="f4">Viññāṇampahaɱ bhikkhave, saupanisaɱ vadāmi,||<br />
					no anupanisaɱ.|| ||</p>

					<p class="f4">Kā ca bhikkhave, viññāṇassa upanisā?|| ||</p>

					<p class="f4">Sankhārātissa vacanīyaɱ.|| ||</p>

					<p class="f4">Sankhārepahaɱ bhikkhave, saupanise vadāmi,||<br />
					no anupanise.|| ||</p>

					<p class="f4">Kā ca bhikkhave, sankhārānaɱ upanisā?|| ||</p>

					<p class="f4">Avijjātissa vacanīyaɱ.|| ||</p>

					<p class="f4">Iti kho bhikkhave,||<br />
					avijjūpanisā sankhārā.|| ||</p>

					<p class="f4">Sankhārūpanisaɱ viññāṇaɱ.|| ||</p>

					<p class="f4">Viññāṇūpanisaɱ nāma-rūpaɱ.|| ||</p>

					<p class="f4">Nāmarūpūpanisaɱ saḷāyatanaɱ.|| ||</p>

					<p class="f4">Sa'āyatanūpaniso phasso.|| ||</p>

					<p class="f4">Passūpanisā vedanā.|| ||</p>

					<p class="f4">Vedanūpanisā taṇhā.|| ||</p>

					<p class="f4">Taṇhūpanisaɱ upādānaɱ.|| ||</p>

					<p class="f4">Upādānūpaniso bhavo.|| ||</p>

					<p class="f4">Bhavūpanisā jāti.|| ||</p>

					<p class="f4">Jātūpanisaɱ dukkhaɱ.|| ||</p>

					<p class="f4">Dukkhūpanisā saddhā.|| ||</p>

					<p class="f4">Saddhūpanisaɱ pāmujjaɱ.|| ||</p>

					<p class="f4">Pāmujjūpanisā pīti.|| ||</p>

					<p class="f4">Pītūpanisā passaddhi.|| ||</p>

					<p class="f4">Passaddhūpanisaɱ sukhaɱ.|| ||</p>

					<p class="f4">Sukhūpaniso samādhi.|| ||</p>

					<p class="f4">Samādhūpanisaɱ yathā-bhūta-ñāṇa-dassanaɱ.|| ||</p>

					<p class="f4">Yathā-bhūta-ñāṇa-dassanūpanisā <a id="pg32"><span class="f2 g"><b>[32]</b></span></a> nibbidā.|| ||</p>

					<p class="f4">Nibbidūpaniso virāgo.|| ||</p>

					<p class="f4">Virāgūpanisā vimutti.|| ||</p>

					<p class="f4">Vimuttupanisaɱ khaye ñāṇaɱ.|| ||</p>

					<p class="f4">Seyyathā pi, bhikkhave,||<br />
					upari pabbate thulla-phusatake deve vassante taɱ udakaɱ yathāninnaɱ pavattamānaɱ pabbatakandara padarasākhā paripūreti.|| ||</p>

					<p class="f4">Pabbatakandara padarasākhā paripūrā kusobbhe1 paripūrenti,||<br />
					kusobbhā paripūrā mahā-sobbhe paripūrenti,||<br />
					mahā-sobbhā paripūrā kunnadiyo paripūrenti,||<br />
					kunnadiyo paripūrāyo mahā-nadiyo paripūrenti,||<br />
					mahā-nadiyo paripūrāyo mahā-samuddaɱ paripūrenti.|| ||</p>

					<p class="f4">Evam eva kho bhikkhave,||<br />
					avijjūpanisā sankhārā.|| ||</p>

					<p class="f4">Sankhārūpanisaɱ viññāṇaɱ.|| ||</p>

					<p class="f4">Viññāṇūpanisaɱ nāma-rūpaɱ.|| ||</p>

					<p class="f4">Nāmarūpūpanisaɱ saḷāyatanaɱ.|| ||</p>

					<p class="f4">Sa'āyatanūpaniso phasso.|| ||</p>

					<p class="f4">Passūpanisā vedanā.|| ||</p>

					<p class="f4">Vedanūpanisā taṇhā.|| ||</p>

					<p class="f4">Taṇhūpanisaɱ upādānaɱ.|| ||</p>

					<p class="f4">Upādānūpaniso bhavo.|| ||</p>

					<p class="f4">Bhavūpanisā jāti.|| ||</p>

					<p class="f4">Jātūpanisaɱ dukkhaɱ.|| ||</p>

					<p class="f4">Dukkhūpanisā saddhā.|| ||</p>

					<p class="f4">Saddhūpanisaɱ pāmujjaɱ.|| ||</p>

					<p class="f4">Pāmujjūpanisā pīti.|| ||</p>

					<p class="f4">Pītūpanisā passaddhi.|| ||</p>

					<p class="f4">Passaddhūpanisaɱ sukhaɱ.|| ||</p>

					<p class="f4">Sukhūpaniso samādhi.|| ||</p>

					<p class="f4">Samādhūpanisaɱ yathā-bhūta-ñāṇa-dassanaɱ.|| ||</p>

					<p class="f4">Yathā-bhūta-ñāṇa-dassanūpanisā nibbidā.|| ||</p>

					<p class="f4">Nibbidūpaniso virāgo.|| ||</p>

					<p class="f4">Virāgūpanisā vimutti.|| ||</p>

					<p class="f4">Vimuttupanisaɱ khaye ñāṇanti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>
