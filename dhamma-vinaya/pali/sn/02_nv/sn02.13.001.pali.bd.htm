<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya Volume 2: (Section 13: Abhisamaya Samyuttam:), Sutta 1." />
<title>SN 2 13.1: Nakhasikha Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<h4 class="ctr">Saɱyutta Nikaya<br />
					Nidāna Vagga<br />
					13. Abhisamaya Saɱyutta</h4>

					<h4 class="ctr"><a href="../../../../backmatter/indexes/sutta/sn/02_nv/idx_13_abhisamayasamyutta.htm#p1">Sutta 1</a></h4>

					<h1>Nakhasikhā Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.13.001.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.13.001.bodh.wp.htm#p1">wp</a>][<a href="../../../../dhamma-vinaya/ati/sn/02_nv/sn02.13.001.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.13.001.olds.bd.htm#p1">olds</a>]</span> Evaɱ me sutaɱ:|| ||</p>

					<p class="f4">Ekaɱ samayaɱ Bhagavā Sāvatthiyaɱ viharati Jetavane Anāthapiṇḍikassa ārāme.|| ||</p>

					<p class="f4"><span class="f3">[<a id="p2">2</a>][<a href="../../../../dhamma-vinaya/pts/sn/02_nv/sn02.13.001.rhyc.pts.htm#p2">pts</a>][<a href="../../../../dhamma-vinaya/wp/sn/02_nv/sn02.13.001.bodh.wp.htm#p2">wp</a>][<a href="../../../../dhamma-vinaya/ati/sn/02_nv/sn02.13.001.than.ati.htm#p2">than</a>][<a href="../../../../dhamma-vinaya/bd/sn/02_nv/sn02.13.001.olds.bd.htm#p2">olds</a>]</span> Atha kho Bhagavā parittaɱ nakhasikhāyaɱ paɱsuɱ āropetvā bhikkhū āmantesi:|| ||</p>

					<p class="f4">Taŋ kim maññatha bhikkhave,||<br />
					katamaɱ nu kho bahutaraɱ yo cāyaɱ mayā paritto nakhasikhāyaɱ paɱsu āropito, ayaɱ vā mahā-paṭhavī ti?|| ||</p>

					<p class="f4"><span class="f3">[<a id="p3">3</a>][<a href="../../../../dhamma-vinaya/pts/sn/02_nv/sn02.13.001.rhyc.pts.htm#p3">pts</a>][<a href="../../../../dhamma-vinaya/wp/sn/02_nv/sn02.13.001.bodh.wp.htm#p3">wp</a>][<a href="../../../../dhamma-vinaya/ati/sn/02_nv/sn02.13.001.than.ati.htm#p3">than</a>][<a href="../../../../dhamma-vinaya/bd/sn/02_nv/sn02.13.001.olds.bd.htm#p3">olds</a>]</span> Etad eva bhante, bahutaraɱ yad idaɱ mahā-paṭhavi,||<br />
					appamattako nakhasikhāyaɱ Bhagavatā paritto paɱsu āropito||<br />
					n'eva satimaɱ kalaɱ upeti, na sahassimaɱ kalaɱ upeti, na satasahassimaɱ kalaɱ upeti, mahā-paṭhaviɱ upanidhāya Bhagavatā paritto nakhasikhāya paɱsu āropito ti.|| ||</p>

					<p class="f4"><span class="f3">[<a id="p4">4</a>][<a href="../../../../dhamma-vinaya/pts/sn/02_nv/sn02.13.001.rhyc.pts.htm#p4">pts</a>][<a href="../../../../dhamma-vinaya/wp/sn/02_nv/sn02.13.001.bodh.wp.htm#p4">wp</a>][<a href="../../../../dhamma-vinaya/ati/sn/02_nv/sn02.13.001.than.ati.htm#p4">than</a>][<a href="../../../../dhamma-vinaya/bd/sn/02_nv/sn02.13.001.olds.bd.htm#p4">olds</a>]</span> Evam eva kho bhikkhave, ariya-sāvakassa diṭṭhi-sampannassa puggalassa abhisametāvino etad eva bahutaraɱ dukkhaɱ yad idaɱ parikkhīṇaɱ pariyādiṇṇaɱ, appamattakaɱ avasiṭṭhaɱ.||<br />
					N'eva satimaɱ kalaɱ upeti, na sahas- <span class="f3">134</span> simaɱ kalaɱ upeti, na satasahassimaɱ kalaɱ upeti, purimaɱ dukkha-k-khandhaɱ parikkhīṇaɱ pariyādinnaɱ upanidhāya yad idaɱ sattakkhattūɱ paramatā.|| ||</p>

					<p class="f4"><span class="f3">[<a id="p5">5</a>][<a href="../../../../dhamma-vinaya/pts/sn/02_nv/sn02.13.001.rhyc.pts.htm#p5">pts</a>][<a href="../../../../dhamma-vinaya/wp/sn/02_nv/sn02.13.001.bodh.wp.htm#p5">wp</a>][<a href="../../../../dhamma-vinaya/ati/sn/02_nv/sn02.13.001.than.ati.htm#p5">than</a>][<a href="../../../../dhamma-vinaya/bd/sn/02_nv/sn02.13.001.olds.bd.htm#p5">olds</a>]</span> Evaɱ mahatthiyo kho bhikkhave, dhammābhisamayo,||<br />
					evaɱ mahatthiyo Dhamma-cakkhu paṭilābho ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>