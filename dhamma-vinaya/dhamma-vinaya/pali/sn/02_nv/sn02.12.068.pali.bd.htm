<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="The Pali text of Samyutta Nikaya, 2.12, Nidana Vagga, Sutta 68. Venerable Savittha questions the Venerable Musila about whether or not apart from belief, inclination, hearsay, argument as to method, reflection on and approval of an opinion, he has, as his very own, the knowledge of the various steps of the Paticca Samuppada and of the knowledge that the ending of becoming is Nibbāna. In all cases he states that he has such knowldge. And when the Venerable Savittha declares him an arahant he remains silent. Then the Venerable Narada, who has overheard this dialogue asks that the same questions be asked of him and when asked he responds in the same way. But when Savittha pronounces him too an arahant, Narada explains that while he has personal knowledge of these things, he has not attained them. And he gives the simile of the thirsty man who comes across a well with no means to retrieve the water." />
<title>SN 2 12.68: Kosambī Suttam</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p68">Sutta 68</a></h4>

					<h1>Kosambī Suttaɱ</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>
					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.068.rhyc.pts.htm#p1">pts</a>][<a href="../../../../dhamma-vinaya/ati/sn/02_nv/sn02.12.068.than.ati.htm#p1">than</a>][<a href="../../../../dhamma-vinaya/wp/sn/02_nv/sn02.12.068.bodh.wp.htm#p1">bodh</a>]</span> Evaɱ me sutaɱ.|| ||</p>

					<p class="f4">Ekaɱ samayaɱ āyasmā ca Mūsīlo āyasmā ca Saviṭṭho āyasmā ca Nārado āyasmā ca Ānando Kosambīyaɱ viharanti Ghositārāme.|| ||</p>

					<p class="f4">Atha kho āyasmā Saviṭṭho āyasmantaɱ kho Mūsīlaɱ etad avoca: "aññatr'eva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato mūsilassa paccattam eva ñāṇaɱ jāti-paccayā jarā-maraṇanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi jāti-paccayā jarā-maraṇan" ti.|| ||</p>

					<p class="f4"><a id="pg116"><span class="f2 g"><b>[116]</b></span></a> aññatr'eva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ bhava-paccayā jātī' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi bhava-paccayā jātī'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ upādāna-paccayā bhavo' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi upādāna-paccayā bhavo'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ taṇhā-paccayā upādānanti?|| ||</p>

					<p class="f4">Aññatreva āvuso Saviṭṭha saddhāya aññatra ruciyā aññatra
					Aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi taṇhā-paccayā upādānanti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ vedanā-paccayā taṇhā' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi vedanā-paccayā taṇhā'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ phassa-paccayā vedanā' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi phassa-paccayā vedanā'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ saḷāyatana-paccayā phasso' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi saḷāyatana-paccayā phasso'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ nāma-rūpa-paccayā saḷāyatananti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi nāma-rūpa-paccayā saḷāyatananti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ viññāṇa-paccayā nāma-rūpanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi viññāṇa-paccayā nāma-rūpanti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ sankhāra-paccayā viññāṇanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi sankhāra-paccayā viññāṇanti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ avijjā-paccayā sankhārāti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi ahame taɱ passāmi sankhāra-paccayā viññāṇanti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ jāti-nirodhā jarā-maraṇanirodhoti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					jāti-nirodhā jarā-maraṇanirodho'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ bhava-nirodhā jāti-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					bhava-nirodhā jāti-nirodho'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ upādāna-nirodhā bhava-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					upādāna-nirodhā bhava-nirodho'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ taṇhā-nirodhā upādāna-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					taṇhā-nirodhā upādāna-nirodho'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ vedanā-nirodhā taṇhā-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					vedanā-nirodhā taṇhā-nirodho'ti.|| ||</p>

					<p class="f4">Aññatreva āvuso Mūsīla,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ phassa-nirodhā vedanā-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					phassa-nirodhā vedanā-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ saḷāyatana-nirodhā phassa-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					saḷāyatana-nirodhā phassa-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ nāma-rūpa-nirodhā saḷāyatana-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					nāma-rūpa-nirodhā saḷāyatana-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ viññāṇa-nirodhā nāma-rūpa-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					viññāṇa-nirodhā nāma-rūpa-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ sankhāra-nirodhā viññāṇa-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					sankhāra-nirodhā viññāṇa-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ avijjā-nirodhā sankhāra-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā,||<br />
					aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					avijjā-nirodhā sankhāra-nirodho'ti.|| ||</p>

					<p class="f4">Aññatreva āvuso mūsila,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā,||<br />
					atthāyasmato mūsilassa paccattam eva ñāṇaɱ bhava-nirodho nibbāṇanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā
					Ahame taɱ jānāmi,||<br />
					ahame taɱ passāmi,||<br />
					bhava-nirodho nibbāṇanti.|| ||</p>

					<p class="f4">Tena hāyasmā mūsilo arahaɱ khīṇ'āsavo'ti.|| ||</p>

					<p class="f4">Evaɱ vutte āyasmā mūsilo tuṇhī ahosi.|| ||</p>

					<p class="f4">Autha kho āyasmā Nārado āyasmantaɱ Saviṭṭhaɱ etad avoca: sādhāvuso Saviṭṭha,||<br />
					ahame taɱ pañhaɱ labheyyaɱ,||<br />
					mame taɱ1 pañhaɱ puccha.|| ||</p>

					<p class="f4">Ahaɱ te etaɱ pañhaɱ vyākarissāmī'ti.|| ||</p>

					<p class="f4">Labhatāyasmā Nārado etaɱ pañhaɱ.|| ||</p>

					<p class="f4">Pucchāmahaɱ āyasmantaɱ Nāradaɱ etaɱ paññaɱ.|| ||</p>

					<p class="f4">Byākarotu ca me āyasmā Nārado etaɱ pañhaɱ.|| ||</p>

					<p class="f4">Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ jāti-paccayā jarā-maraṇanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi jāti-paccayā jarā-maraṇanti.
					Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ bhava-paccayā jātī' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi bhava-paccayā jātī'ti.
					Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ avijjā-paccayā sankhārā' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi,||<br />
					avijjā-paccayā sankhārā'ti.|| ||</p>

					<p class="f4">Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ jāti-nirodhā jarā-maraṇanirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi jāti-nirodhā jarā-maraṇanirodho'ti.
					Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ bhava-nirodhā jāti-nirodho' ti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi bhava-nirodhā jāti-nirodho'ti.
					Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ <a id="pg117"><span class="f2 g"><b>[117]</b></span></a> avijjā-nirodhā sankhāra-nirodhoti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi avijjā-nirodhā sankhāra-nirodhoti.|| ||</p>

					<p class="f4">Aññatreva āvuso Nārada,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā atthāyasmato Nāradassa paccattam eva ñāṇaɱ bhava-nirodho nibbāṇanti?|| ||</p>

					<p class="f4">Aññatreva āvuso Saviṭṭha,||<br />
					saddhāya aññatra ruciyā aññatra anussavā aññatra ākāraparivitakkā aññatra diṭṭhinijjhānakkhantiyā ahame taɱ jānāmi,||<br />
					ahame taɱ passāmi bhava-nirodho nibbāṇanti.|| ||</p>

					<p class="f4">Tena hāyasmā Nārado arahaɱ khīṇ'āsavo' ti?|| ||</p>

					<p class="f4"><a id="pg118"><span class="f2 g"><b>[118]</b></span></a> bhava-nirodho nibbāṇanti kho me āvuso,||<br />
					sammapaññāya su-diṭṭhaɱ,||<br />
					na c'amhi arahaɱ khīṇ'āsavo.|| ||</p>

					<p class="f4">Seyyathā pi āvuso,||<br />
					kantāramagge udapāno,||<br />
					tatra nev'assa rajju na udakavārako.|| ||</p>

					<p class="f4">Atha puriso āgaccheyya ghammābhitatto sammapareto kilanto tasito pipāsito.|| ||</p>

					<p class="f4">So taɱ udapānaɱ olokeyya.|| ||</p>

					<p class="f4">Tassa udakanti hi kho ñāṇaɱ assa,||<br />
					na ca kāyena phusitvā vihareyya.|| ||</p>

					<p class="f4">Evam eva kho āvuso,||<br />
					bhava-nirodho nibbāṇanti yathā-bhūtaɱ samma-p-paññāya su-diṭṭhaɱ,||<br />
					na c'amhi arahaɱ khīṇ'āsavo'ti.|| ||</p>

					<p class="f4">Evaɱ vutte āyasmā Ānando āyasmantaɱ Saviṭṭhaɱ etad avoca: evaɱ-vādī tvaɱ āvuso Saviṭṭha,||<br />
					āyasmantaɱ Nāradaɱ kiɱ vadesī' ti?|| ||</p>

					<p class="f4">Evaɱvādāhaɱ āvuso Ānanda,||<br />
					āyasmantaɱ Nāradaɱ na kiñci vadāmi aññatra kalyāṇā,||<br />
					aññatra kusalā'ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>