<!DOCTYPE html>
<html lang="en"><head><meta charset="utf-8">
<link rel="stylesheet" href="../../../../resources/admin/styles/newcommon.css">
<meta name="description" content="Information for the study of Buddhism and Buddhist Suttas in translation and the original Pali." />
<title>SN 2 12.63: Puttamamsa Sutta</title>
</head>

<body>

<p class="ctr"><img src="../../../../resources/images/samyuttapage.jpg" alt="Samyutta Nikaya Masthead" width="576" height="42"></p>

<hr />

<p class="ctr f2">[<a href="../../../../index.htm">Home</a>]&nbsp;&nbsp;[<a href="../../../../backmatter/indexes/sutta/sutta_toc.htm">Sutta Indexes</a>]&nbsp;&nbsp;[<a href="../../../../backmatter/glossology/glossologytoc.htm">Glossology</a>]&nbsp;&nbsp;[<a href="../../../../backmatter/indexes/idx_index.htm">Site Sub-Sections</a>]</p>

<hr />

<p>&nbsp;</p>

<div class="main">

					<p class="ctr">Saɱyutta Nikāya<br />
					II. Nidāna Vagga<br />
					12. Nidāna Saɱyutta<br />
					7. Mahā Vagga</p>

					<h4 class="ctr"><a href="../../../../backmatter/indexes/sutta/sn/02_nv/idx_12_nidanasamyutta.htm#p63">Sutta 63</a></h4>

					<h1>Putta-maɱsa</h1>

						<div class="nobdr wpc80">
							<p class="ctr f1">Adapted from the 1995 edition of the digital version of the <b>Sri Lanka Buddha Jayanti Tripitaka Series.</b></p>
						</div>

					<p>&nbsp;</p>

					<hr />

					<p>&nbsp;</p>

					<p class="f4"><span class="f3">[<a id="p1">1</a>][<a href="../../../../dhamma-vinaya/pts/sn/02_nv/sn02.12.063.rhyc.pts.htm#p1">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p1">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p1">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p1">olds</a>]</span> Sāvatthiyaɱ —|| ||</p>

					<p class="f4"> <a id="pg98"><span class="f2 g"><b>[98]</b></span></a>  <span class="f3">[<a id="p2">2</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p2">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p2">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p2">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p2">olds</a>] --></span> Cattāro me bhikkhave, āhārā bhūtānaɱ vā sattānaɱ ṭhitiyā sambhavesīnaɱ vā anuggahāya.|| ||</p>

					<p class="f4"><span class="f3">[<a id="p3">3</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p3">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p3">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p3">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p3">olds</a>] --></span> Katame cattāro?|| ||</p>

					<p class="f4">Kabalīɱkāro āhāro oḷāriko vā sukhumo vā,||<br />
					phasso dutiyo,||<br />
					mano-sañcetanā tatiyā,||<br />
					viññāṇaɱ catutthaɱ.|| ||</p>

					<p class="f4">Ime kho bhikkhave, cattāro āhārā bhūtānaɱ vā sattānaɱ ṭhitiyā sambhavesīnaɱ vā anuggahāya.|| ||</p>

					<p class="f4"><span class="f3">[<a id="p4">4</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p4">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p4">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p4">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p4">olds</a>] --></span> Kathaɱ ca bhikkhave, kabalīɱkāro āhāro daṭṭhabbo?|| ||</p>

					<p class="f4"><span class="f3">[<a id="p5">5</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p5">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p5">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p5">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p5">olds</a>] --></span> Seyyathā pi, bhikkhave, dve jayampatikā parittaɱ sambalam ādāya kantāraMaggaɱ paṭipajjeyyuɱ,||<br />
					tesam assa eka-puttako piyo manāpo.|| ||</p>

					<p class="f4"><span class="f3">[<a id="p6">6</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p6">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p6">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p6">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p6">olds</a>] --></span> Atha kho tesaɱ bhikkhave, dvinnaɱ jayampatikānaɱ kantāragatānaɱ yā parittā sambalamattā, sā parikkhayaɱ pariyādānaɱ gaccheyya.||<br />
					Siyā ca n'esaɱ kantarāvaseso anittiṇṇo.|| ||</p>

					<p class="f4"><span class="f3">[<a id="p7">7</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p7">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p7">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p7">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p7">olds</a>] --></span> Atha kho tesaɱ bhikkhave, dvinnaɱ jayampatikānaɱ evam assa:|| ||</p>

					<p class="f4">Amhākaɱ kho yā parittā sambalamattā, sā parikkhīṇā pariyādinnā.||<br />
					Atthi cāyaɱ kantārāvaseso an'atthiṇṇo.||<br />
					Yannuna mayaɱ imaɱ eka-puttakaɱ piyaɱ manāpaɱ vadhitvā vallūrañca soṇḍikañca karitvā puttamaɱsāni khādantā evantaɱ kantārāvasesaɱ nitthareyyāma,||<br />
					mā sabb'eva tayo vinassimhā' ti.|| ||</p>

					<p class="f4"><span class="f3">[<a id="p8">8</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p8">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p8">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p8">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p8">olds</a>] --></span> Atha kho te bhikkhave, dve jayampatikā taɱ eka-puttakaɱ piyaɱ manāpaɱ vadhitvā vallūrañca soṇḍikañca karitvā puttamaɱsāni khādantā evaɱtaɱ kantārāvasesaɱ nitthareyyuɱ.||<br />
					Te puttamaɱsāni c'eva khādeyyuɱ, ure ca patipiɱseyyuɱ. 'Kahaɱ eka-puttaka, kahaɱ eka-puttakā' ti.|| ||</p>

					<p class="f4"><span class="f3">[<a id="p9">9</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p9">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p9">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p9">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p9">olds</a>] --></span> Taɱ kiɱ maññatha bhikkhave, api nu te davāya vā āhāraɱ āhareyyuɱ,||<br />
					madāya vā āhāraɱ āhareyyuɱ,||<br />
					<a id="pg99"><span class="f2 g"><b>[99]</b></span></a> Maṇḍanāya vā āhāraɱ āhareyyuɱ,||<br />
					vibhūsanāya vā āhāraɱ āhareyyuɱ.|| ||</p>

					<p class="f4">No h'etaɱ bhante.|| ||</p>

					<p class="f4"><span class="f3">[<a id="p10">10</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p10">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p10">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p10">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p10">olds</a>] --></span> Nanu te bhikkhave, yāva-d-eva kantārassa nittharaṇatthāya āhāraɱ āhareyyunti?|| ||</p>

					<p class="f4">Evaɱ bhante.|| ||</p>

					<p class="f4"><span class="f3">[<a id="p11">11</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p11">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p11">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p11">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p11">olds</a>] --></span> Evam eva khvāhaɱ bhikkhave, kabaliɱkāro āhāro daṭṭhabbo ti vadāmi.||<br />
					Kabaliɱkāre bhikkhave āhāre pariññāte pañcakāma-guṇiko rāgo pariññato hoti.||<br />
					Pañcakāma-guṇike rāge pariññate n'atthi taɱ saŋyojanaɱ, yena saŋyojanena saɱyutto ariya-sāvako puna imaɱ lokaɱ āgaccheyya.|| ||</p>

					<p class="f4"><span class="f3">[<a id="p12">12</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p12">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p12">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p12">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p12">olds</a>] --></span> Kathañ ca bhikkhave, phass-ā-hāro daṭṭhabbo?|| ||</p>

					<p class="f4"><span class="f3">[<a id="p13">13</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p13">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p13">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p13">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p13">olds</a>] --></span> Seyyathā pi, bhikkhave, gāvī niccammā kuḍḍañce nissāya tiṭṭheyya, ye kuḍḍanissitā pāṇā te naɱ khādeyyuɱ.||<br />
					Rukkhañce nissāya tiṭṭheyya, ye rukkhanissitā pāṇā te naɱ khādeyyuɱ.||<br />
					Udakañce nissāya tiṭṭheyya, ye udakanissitā pāṇā te naɱ khādeyyuɱ.||<br />
					Ākāsañce nissāya tiṭṭheyya, ye ākāsanissitā pāṇā te naɱ khādeyyuɱ.|| ||</p>

					<p class="f4">Yaññad'eva hi sā bhikkhave, gāvī niccammā nissāya tiṭṭheyya, ye tannissitā tannissitā pāṇā te naɱ khādeyyuɱ.||<br />
					Evam eva khvāhaɱ bhikkhave phass-ā-hāro daṭṭhabbo ti vadāmi.|| ||</p>

					<p class="f4"><span class="f3">[<a id="p14">14</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p14">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p14">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p14">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p14">olds</a>] --></span> Phasse bhikkhave, āhāre pariññāte tisso vedanā pariññātā honti.||<br />
					Tīsu vedanāsu pariññātāsu ariya-sāvakassa n'atthi kiñci uttariɱ karaṇīyanti vadāmi.|| ||</p>

					<p class="f4"><span class="f3">[<a id="p15">15</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p15">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p15">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p15">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p15">olds</a>] --></span> Kathañ ca bhikkhave, manosaññetan-āhāro daṭṭhabbo?|| ||</p>

					<p class="f4"><span class="f3">[<a id="p16">16</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p16">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p16">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p16">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p16">olds</a>] --></span> Seyyathā pi, bhikkhave, aŋg'ārakāsu sādhika-porisā puṇṇā aŋgārānaɱ vīt'accikānaɱ vītadhūmānaɱ.||<br />
					Atha puriso āgaccheyya jīvitukāmo amaritukāmo sukha-kāmo dukkha-paṭikkulo.||<br />
					Tam enaɱ dve balavanto purisā nānā bāhāsu gahetvā taɱ aŋg'ārakāsuɱ upakaḍḍheyyuɱ.||<br />
					Atha kho bhikkhave, tassa purisassa ārakāvassa cetanā ārakā patthanā ārakā paṇidhi.|| ||</p>

					<p class="f4"><a id="pg100"><span class="f2 g"><b>[100]</b></span></a> <span class="f3">[<a id="p17">17</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p17">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p17">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p17">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p17">olds</a>] --></span> Taɱ kissa hetu||<br />
					Evaɱ hi bhikkhave, tassa purisassa hoti:|| ||</p>

					<p class="f4">Imañ c'āhaɱ aŋg'ārakāsuɱ papatissāmi, tato nidānaɱ maraṇaɱ vā nigacchāmi, maraṇa-mattaɱ vā dukkhan ti.|| ||</p>

					<p class="f4">Evam eva khvāhaɱ bhikkhave, manosañcetan-āhāro daṭṭhabbo ti vadāmi.|| ||</p>

					<p class="f4"><span class="f3">[<a id="p18">18</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p18">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p18">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p18">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p18">olds</a>] --></span> Manosañcetanāya bhikkhave, āhāre pariññāte tisso taṇhā pariññātā honti.||<br />
					Tīsu taṇhāsu pariññātāsu ariya-sāvakassa n'atthi uttariɱ karaṇīyanti vadāmi.|| ||</p>

					<p class="f4"><span class="f3">[<a id="p19">19</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p19">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p19">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p19">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p19">olds</a>] --></span> Katañ ca bhikkhave, viññāṇāhāro daṭṭhabbo?|| ||</p>

					<p class="f4"><span class="f3">[<a id="p20">20</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p20">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p20">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p20">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p20">olds</a>] --></span> Seyyathā pi, bhikkhave, coraɱ āgucāriɱ gahetvā rañño dasseyyuɱ,||<br />
					Ayante deva, coro āgucārī,||<br />
					imassa yaɱ icchtaɱ taɱ daṇḍaɱ paṇehī'ti.||<br />
					Tam enaɱ rājā evaɱ vadeyya:||<br />
					Gacchatha, bho, imaɱ purisaɱ pubbaṇha-samayaɱ sattisatena hanathāti.||<br />
					Tam enaɱ pubbaṇha-samayaɱ sattisatena haneyyuɱ.|| ||</p>

					<p class="f4"><span class="f3">[<a id="p21">21</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p21">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p21">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p21">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p21">olds</a>] --></span> Atha rājā majjhantikaɱ samayaɱ evaɱ vadeyya:|| ||</p>

					<p class="f4">Ambho, kathaɱ so purisoti.|| ||</p>

					<p class="f4">Tath'eva deva jīvatī ti.||<br />
					Tam enaɱ rājā evaɱ vadeyya:|| ||</p>

					<p class="f4">Gacchatha bho, taɱ purisaɱ majjhantikasamayaɱ sattisatena hanathāti.||<br />
					Tam enaɱ majjhantikasamayaɱ sattisatena haneyyuɱ.|| ||</p>

					<p class="f4"><span class="f3">[<a id="p22">22</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p22">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p22">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p22">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p22">olds</a>] --></span> Atha rājā sāyaŋhasamayaɱ evaɱ vadeyya:|| ||</p>

					<p class="f4">Ambho, kathaɱ so puriso ti.|| ||</p>

					<p class="f4">Tath'eva deva jīvatīti.||<br />
					Tam enaɱ rājā evaɱ vadeyya:|| ||</p>

					<p class="f4">Gacchatha bho, taɱ purisaɱ sāyaŋhasamayaɱ sattisatena hanathā'ti.||<br />
					Tam enaɱ sāyaṇha-samayaɱ sattisatena haneyyuɱ.|| ||</p>

					<p class="f4"><span class="f3">[<a id="p23">23</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p23">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p23">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p23">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p23">olds</a>] --></span> Taɱ kiɱ maññatha bhikkhave,||<br />
					Api nu so puriso divasaɱ tīhi sattisatehi haññamāno tato nidānaɱ dukkhaɱ domanassaɱ paṭisaŋvedayethā'ti.|| ||</p>

					<p class="f4">Ekissā pi bhikkhave, sattiyā haññamāno tato nidānaɱ dukkhaɱ domanassaɱ paṭisaŋvedayetha.||<br />
					Ko pana vādo tīhi sattisatehi haññamāno'ti.|| ||</p>

					<p class="f4"><span class="f3">[<a id="p24">24</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p24">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p24">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p24">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p24">olds</a>] --></span> Evam eva khvāhaɱ bhikkhave, viññāṇāhāro daṭṭhabbo'ti vadāmi.|| ||</p>

					<p class="f4"><span class="f3">[<a id="p25">25</a>]<!-- [<a href="../../../../dhamma-vinaya/pts/sn/02_nv/sn02.12.063.rhyc.pts.htm#p25">pts</a>][<a href="../../../../dhamma-vinaya/wp/sn/02_nv/sn02.12.063.bodh.wp.htm#p25">wp</a>][<a href="../../../../dhamma-vinaya/ati/sn/02_nv/sn02.12.063.than.ati.htm#p25">than</a>][<a href="../../../../dhamma-vinaya/bd/sn/02_nv/sn02.12.063.olds.bd.htm#p25">olds</a>] --></span> Viññāṇe bhikkhave, āhāre pariññāte nāma-rūpaɱ pariññātaɱ hoti.||<br />
					Nāmarūpe pariññāte ariya-sāvakassa n'atthi kiñci uttariɱ karaṇīyanti vadāmī" ti.|| ||</p>
</div>

<hr />

<p class="fine ctr c"><b>Contact:</b><br />
<img src="../../../../resources/images/contact.email.jpg" width="178" height="24" alt="E-mail" /><br />
<a href="../../../../frontmatter/004_copyright.htm">Copyright Statement</a></p>

</body>
</html>